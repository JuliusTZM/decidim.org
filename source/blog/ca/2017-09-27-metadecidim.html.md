---
title: El MetaDecidim, un procés participatiu
date: 2017-09-27
---

El MetaDecidim és un procés participatiu on la ciutadania pugui pensar i (re)dissenyar les funcionalitats de la plataforma decidim.barcelona, prioritzar les línies de desenvolupament, decidir projectes de millora i deliberar sobre els seus usos i possibilitats futures. El procés està encaminat a donar poder a la ciutadania per apropiar-se l'eina, contribuir al seu desenvolupament i ser co-partíceps en la seva construcció.

![Reunión del equipo Decidim](/blog/images/community-picture.jpg)

És molt important que la ciutadania pugui, no només participar a través de la plataforma (decidim.barcelona) sinó que pugui també decidir i participar col·laborativament en com ha de ser aquesta eina. Es tracta de decidir com decidim, de dissenyar democràticament la infraestructura democràtica del futur.

Per això estem fent:

[SOM Metadecidim](https://meta.decidim.barcelona/). Sessions Operatives Metadecidim. Trobades mensuals obertes en els quals la comunitat Metadecidim (tècniques municipals, hackers, investigadores, expertes i ciutadania en general) es reuneix per dissenyar participativament la plataforma Decidim.

[LAB Metadecidim](https://meta.decidim.barcelona/processes/31). Un espai de recerca oberta i col·laborativa orientat a abordar problemes clau per al desenvolupament de la plataforma Decidim i de la democràcia en xarxa.
